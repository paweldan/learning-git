<!DOCTYPE html>
<html lang="en">
<head>
    <meta charset="UTF-8">
    <title>Wiersz</title>
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Playfair+Display&display=swap" rel="stylesheet">
    <link rel="stylesheet" href="css/style.css">
    <meta name="viewport" content="width=device-width, initial-scale=1.0">
</head>
<body>
    <header class="container">
        <div class="row">
            <h1>Ja</h1> 
            <h3>Maria Pawlikowska-Jasnorzewska</h3>
            <br>
            <p>Było raz dziecko zabawne i tłuste. Umarło. Nie ma go nigdzie.
            Biegało po domu, krzyczało. Są jeszcze jego fotografie w salonie.
            Aż śmiać się i istnieć przestało, i nikt się nie zdziwił tej krzywdzie,
            choć było tak kochane i rozpieszczone.</p>
            <p>Gdy z domu powoli znikało, obyło się jakoś bez płaczu i pisku.
            Zabawki, sukienki, niepotrzebne pamiątki zalegają poddasze.
            Mama nieraz i do późnej nocy czuwała nad jego kołyską,
            a jednak dzisiaj, gdy je wspomina — nie płacze.</p>
            <p>Nazywało się tak jak ja, więc wszyscy myślą, że ja to ono,
            i nie usypali mu gróbka, choćby takiego jak kopiec kreta.
            Toteż płacze nocami w kominie, że je zapomniano, zgubiono,
            że miejsce jego zajęła jakaś niedobra kobieta…</p>
        </div>
    </header>
</body>
</html>